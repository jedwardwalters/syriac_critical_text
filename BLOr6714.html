<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en">
	<head>
		<link rel="stylesheet" href="syriac_critical_text/syriac_style.css">
		<title>Abraham of Nathpar - BL Orient  6714</title>
	</head>
	<body>
		<h1>Abraham of Nathpar, Excerpt from BL Or. 6714</h1>
		<p> For a very brief description of this ms, see <a href="https://archive.org/stream/patrologiaorient09pariuoft?ui=embed#page/494/mode/1up">F. Nau, "La seconde partie de L'histoire de Barhadbesabba Àrbaïa,"</a> Patrologia Orientalis 9, fasc. V (Paris: Firmin-Didot, 1913). 
		<h3 align="center">[97v]</h3>
		<p align="right">
ܡܢ ܩܕܡ ܟܠ ܡܕܡ ܝܐܐ ܠܗ ܠܐܝܢܐ ܕܢܝܪܗ ܕܡܫܝܼܚܐ ܤܝܼܡ
ܥܠܘܗܝ. ܕܗܝܡܢܘܬܗ ܢܗܘܐ ܫܪܝܕܐ. ܘܢܗܘܐ ܚܦܝܛ
ܒܨܘܡܐ ܘܒܨܠܘܬܐ. ܘܢܗܘܐ ܪ̈ܬܝ ܒܚܘܒܗ ܕܡܫܝܚܐ.
ܘܢܗܘܐ ܡܟܿܝܟ ܘܪܡܝܣ ܘܡܗܘܢ. ܘܬܗܘܐ ܡܠܬܗ ܢܚܝܐ
</p>
<h3 align="center">[f. 98r]</h3>
<p align="right">
ܘܒܗ ܝܡܐ. ܘܢܗܘܐ ܫܦܐ ܪܥܝܢܗ ܥܡ ܟܠܢܫ ܘܢܗܘܐ
ܡܡܠܠ ܡܠܘ̈ܗܝ. ܒܡܬܩܠܐ. ܘܢܥܒܕ ܤܝܓܐ ܠܦܘܡܗ ܡܢ
ܡ̈ܠܐ ܡܤܓܦܢܝ̈ܬܐ. ܘܢܪܚܡ ܡܢܗ ܓܘܚܟܿܐ ܡܤܪܗܒܐ ܘܠܐ
ܘܠܐ ܢܙܚܡ ܡܨܒܬܘܬܐ ܕܢܚ̈ܬܐ. ܘܠܐ ܬܘܒ ܤܥܪܗ ܘܠܐ
ܠܗ ܪܢܪܒ̈ܐ. ܘܠܐ ܡܫܚ̈ܢܐ ܪܚܬܼ̈ܢܐ ܝܐܝܐ ܠܗ ܠܡܡܫܚ.
ܘܠܐ ܒܡܫܬܘܬܐ ܢܗܘܐ ܡܤܬܡܟ. ܘܠܐ ܢܚܬܐ ܡܨܒ̈ܬܐ
ܙܕܩ ܠܗ ܠܡܠܒܫ. ܘܠܐ ܥܠ ܚܡܪ̈ܐ ܙܥܒܪ. ܘܢܪܚܩ ܡܢܗ
ܪܥܝܢܐ ܪܡܐ. ܘܠܐ ܚܬܢܐ ܡܨܒ̈ܬܐ ܙܕܩ ܠܗ ܠܡܚܙܐ.
ܘܢܦܪܩ ܡܢܗ ܠܫܢܐ ܙܢܟܠܐ. ܘܢܥܒܪ ܡܢܗ ܛܢܢܐ ܘܚܪܝܢܐ.
ܘܢܫܕܐ ܡܢܗ ܤܦܘ̈ܬܐ ܕܢܟܠܐ. ܘܡ̈ܠܐ ܕܒܬܐܡܪ̈ܢ ܥܠ
ܐܢܫ: ܟܕ ܗ̇ܘ ܕܡܬܐܡܪ̈ܢ ܥܠܘܗܝ ܠܐ ܩܪܝܒ. ܠܐ ܢܫܡܥ
ܐܦܠܐ ܢܥܩܒ. ܡܡܝܩܢܘܬܐ ܡܘܬܐ ܗܝ ܤܢܝܐ. ܘܠܡܣܩܘ
ܥܠ ܒܠܐ ܠܐ ܘܠܝܐ. ܘܠܐ ܢܗܘܐ ܡܘܙܦ ܘܫܩܠ ܪܒܝܬܐ.
ܘܠܐ ܢܪܚܡ ܝܥܢܘܬܐ. ܢܬܥܠܒ ܘܠܐ ܢܥܠܘܒ. ܘܢܪܚܩ ܡܢܗ
ܫܓܝܫܘܬܐ. ܘܡ̈ܠܐ ܕܫܥܝܐ ܠܐ ܢܐܡܪ. ܘܠܐ ܢܒܙܚ ܒܒܪ
ܐܢܫܐ ܕܬܐܒ ܡܢ ܚܛܗ̈ܘܗܝ. ܘܠܵܐ ܢܡܝܩ ܒܐܚܘܗܝ ܕܨܐ̇ܡ.
ܘܠܡܢ ܕܠܐ ܡܫܟܚ ܪܢܨܘܡ ܠܐ ܢܒܗܬ. ܐܬܪ ܕܡܬܩܒܠ
ܢܟܣ. ܘܐܬܪ ܕܠܐ ܡܩܒܠܝܢ ܠܗ ܢܕܥ ܢܦܫܗ. ܒܥܕܢܐ ܙܡܬܩܒܠܐ
ܡܠܬܗ ܢܡܠܠ. ܘܐܢ ܕܝܢ ܠܐ ܒܫܬܩܐ ܢܗܘܐ ܘܡܛܠ ܟܪܤܗ.
ܠܐ ܢܒܤܪ ܢܦܫܗ ܒܫܐ̈ܠܬܗ. ܘܠܡܢ ܕܕܚܠ ܠܐܠܗܐ ܢܓܠܐ
ܐܪܙܗ. ܘܡܢ ܒܝܫܐ ܢܙܕܗܪ. ܘܒܬܪ ܐܢܫ ܡܕܡ ܕܒܝܫ ܠܐ
ܢܐܡܪ. ܘܐܦܠܐ ܒܬܪ ܤܠܐܗ. ܘܗܟܢܐ ܢܬܦܪܣ. ܕܠܓܡܪ
ܣܢܐܐ ܠܐ ܢܗܘܐ ܠܗ. ܘܟܕ ܒܕܫܦܝܪ ܛܥܝܢ ܒܗ܆ ܢܘܤܦ ܗܘ
ܥܠ ܫܦܝܪ̈ܬܗ. ܘܡܛܠ ܛܢܢܗ ܠܐ ܢܤܬܓܦ. ܘܟܕ ܐܝܬ ܠܗ
ܘܝܗܒ ܠܡܤܟܢܐ ܢܚܕܐ. ܘܟܕ ܠܝܬ ܠܗ ܠܐ ܬܟܪܐ ܠܗ. ܘܥܡ
ܒܪܢܫܐ ܒܝܫܐ ܠܐ ܢܗܘܐ ܥܢܝܢܗ. ܘܥܡ ܓܒܪܐ ܡܨܥܪܢܐ
ܠܐ ܢܡܠܠ. ܕܠܐ ܢܬܠ ܢܦܫܗ ܠܨܥܪܐ. ܘܥܡ ܓܒܪܐ ܡܓܕܦܢܐ
ܠܐ ܢܕܪܘܫ. ܕܠܐ ܢܨܛܚܐ ܡܪܗ̇ ܡܛܠܬܗ. ܘܡܢ ܡܐܟܠܩܪܨܐ
ܢܗܘܐ ܪܚܝܩ. ܘܠܐ ܢܫܬܦܪ ܠܒܪܢܫܐ ܒܫܘܦܪ̈ܢܘܬܐ ܕܡ̈ܠܐ.
ܗܠܝܢ ܝܐܝ̈ܢ ܠܝܚܝܕܝ̈ܐ. ܐܝܠܝܢ ܕܡܩܒܠܝܢ ܢܝܼܪܐ ܪܡܫܝܚܐ ܘܗܘܝܢ
ܬܝܒ̈ܐ. ܗܟܢܐ ܕܝܢ ܝܐܐ ܠܗܘܢ ܕܢܬܕܡܘܢ ܠܪܒܗܘܢ. ܕܟܕ
ܥܬܝܪܐ ܗܘܐ ܡܤܟܢ ܢܦܫܗ. ܘܟܕ ܪܡܐ ܗܘܐ ܐܡܟ
ܢܦܫܗ. ܘܟܕ ܕܝܠܗ. ܫܡܝܐ ܘܐܪܥܐ ܠܝܬ ܗܘܐ ܠܗ ܐܝܟܐ
</p>
<h3 align="center">[f. 98v]</h3>
<p align="right">
ܕܢܤܡܘܟ ܪܫܗ. ܐܥܝܪ ܢܦܫܟ ܚܒܝܒܝ ܢܦܫ̈ܝ. ܪܚܝܡ
ܒܬܘܠܘܬܐ ܡܢܬܐ ܫܡܝܢܝܬܐ܇ ܚܠܝܛܘܬܐ ܕܥܡ ܥܝܪ̈ܝ
ܪܘܡܐ. ܠܝܬ ܓܝܪ ܡܕܡ ܕܦܚܡ ܠܗ. ܒܐܝܠܝܢ ܕܗܟܢܐ ܐܢܘܢ܆
ܒܗܘܢ ܥܡܪ ܡܫܝܚܐ.
		</p>	
	</body>
