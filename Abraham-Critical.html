<?xml version="1.0" encoding="UTF-8"?>
<html xmlns="http://www.w3.org/1999/xhtml" xml:lang="en">
	<head>
		<link rel="stylesheet" href="syriac_style.css">
		<title>Abraham of Nathpar: Critical Edition</title>
	</head>
	<body>
		<h1>Abraham of Nathpar: Critical Edition</h1>
		<p>ܡܢ ܩܕܡ ܟܠ ܡܕܡ ܗܟܝܠ<a class="notelink" href="#App1"><sup>1</sup></a> ܝܐܐ ܠܗ ܠܐܝܢܐ ܕܢܝܪܗ ܕܡܫܝܚܐ ܣܝܡ ܥܠܘܗܝ܆ ܕܗܝܡܢܘܬܗ ܬܗܘܐ<a class="notelink" href="#App2"><sup>2</sup></a> ܫܪܝܪܐ. ܘܢܗܘܐ ܚܦܝܛ ܒܨܘܡܐ ܘܒܨܠܘܬܐ. ܘܢܗܘܐ ܪܬܚ ܒܚܘܒܗ ܕܡܫܝܚܐ. ܘܢܗܘܐ ܡܟܝܟ ܘܪܡܝܣ ܘܡܗܘܢ. ܘܬܗܘܐ ܡܠܬܗ ܬܪܚܨܐ ܘܒܣܝܡܐ.<a class="notelink" href="#App3"><sup>3</sup></a> ܘܢܗܘܐ ܫܦܐ ܪܥܝܢܗ ܥܡ ܟܠܢܫ . ܘܢܗܘܐ ܡܡܠܠ ܡܠܘ̈ܗܝ ܒܡܬܩܠܐ ܘܢܥܒܕ ܣܝܓܐ ܠܦܘܡܗ ܡܢ ܡ̈ܠܐ ܡܣܓܦܢ̈ܝܬܐ. ܘܢܪܚܩ ܡܢܗ ܓܘܚܟܐ ܡܣܪܗܒܐ. ܘܠܐ<a class="notelink" href="#App4"><sup>4</sup></a> ܢܪܓ<a class="notelink" href="#App5"><sup>5</sup></a> ܡܨܒܬܘܬܐ ܕܢܚ̈ܬܐ. ܘܠܐ ܬܘܒ ܣܥܪܗ ܘܠܐ ܕܢܪ̈ܒܐ.<a class="notelink" href="#App6"><sup>6</sup></a> ܘܠܐ ܡܫܚܢ̈ܐ ܪ̈ܚܝܬܢܐ ܝܐܐ ܠܗ ܠܡܡܫܚ. ܘܠܐ ܒܡܫܬܘܬܐ ܢܗܘܐ ܡܣܬܡܟ. ܘܠܐ ܢܚ̈ܬܐ ܡܨܒ̈ܬܐ ܙܕܩ ܠܗ ܠܡܠܒܫ. ܘܠܐ ܥܠ ܚܡܪܐ ܢܥܒܪ : ܘܢܪܚܩ ܡܢܗ ܪܥܝܢܐ ܪܡܐ. ܘܠܐ ܢܚ̈ܬܐ<a class="notelink" href="#App7"><sup>7</sup></a> ܡܨܒ̈ܬܐ ܙܕܩ ܠܗ ܠܡܚܙܐ. ܘܢܦܪܩ ܡܢܗ ܠܫܢܐ ܕܢܟܠܐ. ܘܢܥܒܪ ܡܢܗ ܛܢܢܐ ܘܚܪܝܢܐ. ܘܢܫܕܐ ܡܢܗ ܣ̈ܦܘܬܐ ܕܢܟܠܐ. ܘܡ̈ܠܐ ܕܡܬܐܡܪ̈ܢ ܥܠ ܐܢܫ. ܟܕ ܗܿܘ ܕܡܬܐܡܪ̈ܢ ܥܠܘܗܝ ܠܐ ܩܪܝܒ܆ ܠܐ ܢܫܡܥ ܐܦܠܐ ܢܥܩܒ. ܡܡܝܩܢܘܬܐ ܡܘܬܐ ܗܼܝ ܣܢܝܐ. ܘܠܡܣܩܘ ܥܠ ܠܒܐ<a class="notelink" href="#App8"><sup>8</sup></a> ܠܐ ܘܠܝܐ. ܘܠܐ ܢܗܘܐ ܡܘܙܦ ܘܫܩܠ ܪܒܝܬܐ. ܘܠܐ ܢܪܚܡ ܝܥܢܘܬܐ. ܢܬܥܠܒ ܘܠܐ ܢܥܠܘܒ. ܘܢܪܚܩ ܡܢܗ ܫܓܝܫܘܬܐ. ܘܡ̈ܠܐ ܕܫܥܝܐ ܘܠܐ ܢܐܡܪ. ܘܠܐ ܢܒܙܚ ܒܒܪܢܫܐ<a class="notelink" href="#App9"><sup>9</sup></a> ܕܬܐܒ ܡܢ ܚܛܗܘ̈ܗܝ. ܘܠܐ ܢܡܝܩ ܒܐܚܘܗܝ ܕܨܐܡ. ܘܠܡܢ ܕܠܐ ܡܫܟܚ ܕܨܐܡ<a class="notelink" href="#App10"><sup>10</sup></a> ܠܐ ܢܒܗܬ. ܐܬܪ ܕܡܬܩܒܠ ܢܟܣ. ܘܒܐܬܪ<a class="notelink" href="#App11"><sup>11</sup></a> ܕܠܐ ܡܩܒܠܝܢ ܠܗ ܢܕܥ ܢܦܫܗ. ܒܥܕܢܐ ܕܡܬܩܒܠܐ ܡܠܬܗ ܢܡܠܠ. ܘܐܢ ܕܝܢ ܠܐ ܒܫܬܩܐ ܢܗܘܐ. ܘܡܛܠ ܟܪܣܗ ܠܐ ܢܒܣܪ ܢܦܫܗ ܒܫ̈ܐܠܬܗ. ܘܠܡܢ ܕܕܚܠ ܠܐܠܗܐ ܢܓܠܐ ܐܪܙܗ. ܘܡܢ ܒܝܫܐ ܢܙܕܗܪ. ܘܒܬܪ ܐܢܫ ܕܒܝܫ<a class="notelink" href="#App12"><sup>12</sup></a> ܠܐ ܢܐܡܪ. ܘܐܦܠܐ ܒܬܪ ܣܢܐܗ. ܘܗܟܢܐ ܢܬܦܪܣ܆ ܕܠܓܡܪ ܣܢܐܐ ܠܐ ܢܗܘܐ ܠܗ. ܘܟܕ ܒܕ ܫܦܝܪ ܛܥܝܢ ܒܗ: ܢܘܣܦ ܗܘ ܥܠ ܫܦܝܪ̈ܬܗ : ܘܡܛܠ ܜܢܢܗ ܠܐ ܢܣܬܓܦ. ܘܟܕ ܐܝܬ ܠܗ ܘܝܗܒ ܠܡܣܟܢ̈ܐ ܚܕܐ.<a class="notelink" href="#App13"><sup>13</sup></a> ܘܟܕ ܠܝܬ ܠܗ ܠܐ ܬܟܪܐ ܠܗ. ܘܥܡ ܒܪܢܫܐ ܒܝܫܐ ܠܐ ܢܗܘܐ ܥܢܝܢܗ. ܘܥܡ ܓܒܪܐ ܡܨܥܪܢܐ ܠܐ ܢܡܠܠ. ܕܠܐ ܢܬܠ ܢܦܫܗ ܠܨܥܪܐ. ܘܥܡ ܓܒܪܐ ܡܓܕܦܢܐ ܠܐ ܢܕܪܘܫ. ܕܠܐ ܢܨܛܚܐ ܡܪܗ ܡܛܠܬܗ. ܘܡܢ ܡܐܟܠ ܩܪܨܐ ܢܗܘܐ ܪܚܝܩ. ܘܠܐ ܢܫܬܦܪ ܠܒܪܢܫܐ ܒܫܘܦܪܢܘܬܐ ܕܡ̈ܠܐ. ܗܠܝܢ ܝܐ̈ܝܢ ܠܝܚܝܕܝ̈ܐ : ܐܝܠܝܢ ܕܡܩܒܠܝܢ ܢܝܪܐ ܕܡܫܝܚܐ ܘܗܘܝܢ ܬܝܒ̈ܐ܆ ܗܟܢܐ ܕܝܢ ܝܐܐ ܠܗܘܢ ܕܢܬܕܡܘܢ ܠܪܒܗܘܢ. ܕܟܕ ܥܬܝܪܐ ܗܘܐ ܡܣܟܢ ܢܦܫܗ. ܘܟܕ ܪܡܐ ܗܘܐ ܐܡܟ ܢܦܫܗ. ܘܟܕ ܕܝܠܗ ܫܡܝܐ ܘܐܪܥܐ܆ ܠܝܬ ܗܘܐ ܠܗ ܐܝܟܐ ܕܢܣܡܘܟ ܪܫܗ. ܐܥܝܪ ܢܦܫܟ ܚܒܝܒܝ ܢܦܫܝ. ܪܚܡ ܒܬܘܠܘܬܐ ܡܢܬܐ ܫܡܝܢܝܬܐ ܚܠܝܛܘܬܐ ܕܥܡ ܥܝܪ̈ܝ ܪܘܡܐ. ܠܝܬ ܓܝܪ ܡܕܡ ܕܦܚܡ ܠܗܿ. ܒܐܝܠܝܢ ܕܗܟܢܐ ܐܢܘܢ܆ ܒܗܘܢ ܥܡܪ ܡܫܝܚܐ.</p><div class="appcrit"><div class="app" id="App1"><span class="lemma">ܗܟܝܠ</span>] <span class="lemmawitness">M</span>; om. (B).</div><div class="app" id="App2"><span class="lemma">ܬܗܘܐ</span>] <span class="lemmawitness">M</span>; ܢܗܘܐ (B).</div><div class="app" id="App3"><span class="lemma">ܬܪܚܨܐ ܘܒܣܝܡܐ.</span>] <span class="lemmawitness">M</span>; ܢܚܝܐ ܘܒܗ ܝܡܐ. (B).</div><div class="app" id="App4"><span class="lemma">ܘܠܐ</span>] <span class="lemmawitness">M</span>; ܘܠܐ ܘܠܐ (B).</div><div class="app" id="App5"><span class="lemma">ܢܪܓ</span>] <span class="lemmawitness">M</span>; ܢܙܚܡ (B).</div><div class="app" id="App6"><span class="lemma">ܘܠܐ ܕܢܪ̈ܒܐ.</span>] <span class="lemmawitness">M</span>; ܘܠܐ ܠܗ ܕܢܪ̈ܒܐ. (B).</div><div class="app" id="App7"><span class="lemma">ܢܚ̈ܬܐ</span>] <span class="lemmawitness">M</span>; ܚܬܢܐ (B).</div><div class="app" id="App8"><span class="lemma">ܠܒܐ</span>] <span class="lemmawitness">M</span>; ܒܠܐ (B).</div><div class="app" id="App9"><span class="lemma">ܒܒܪܢܫܐ</span>] <span class="lemmawitness">M</span>; ܒܒܪ ܐܢܫܐ (B).</div><div class="app" id="App10"><span class="lemma">ܕܨܐܡ</span>] <span class="lemmawitness">M</span>; ܪܢܨܘܡ (B).</div><div class="app" id="App11"><span class="lemma">ܘܒܐܬܪ</span>] <span class="lemmawitness">M</span>; ܘܐܬܪ (B).</div><div class="app" id="App12"><span class="lemma">ܐܢܫ ܕܒܝܫ</span>] <span class="lemmawitness">M</span>; ܐܢܫ ܡܕܡ ܕܒܝܫ (B).</div><div class="app" id="App13"><span class="lemma">ܚܕܐ.</span>] <span class="lemmawitness">M</span>; ܢܚܕܐ. (B).</div></div><div class="stdfooter autogenerated"><div class="footer">
</html>
